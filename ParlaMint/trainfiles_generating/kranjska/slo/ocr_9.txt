V. seja dne 25. junija 1901. V. Sitzung am 25. Juni 1901. 67

d) bivšega diurnista Avgusta Jak-a za podporo;

d) des gewesenen Diurnisten August Jak um Unterstützung.

Poročevalec dr. Majaron:

Avgust Jak je bil nad 36 let diurnist pri ko- misijah za zemljiško odvezo; pri tem pa ni bil samo mundant, ampak je tudi imel posla z vložnim zapisnikom, z ekspedicijo in z registraturo. O nje- govem službovanju, ki je toliko let trajalo, so se njegovi načelniki vedno pohvalno izražali, kakor dokazujejo dotična spričevala. V novembru l. 1895., ko je bil 76 let star in je obolel, je moral iz službe izstopiti in visoki deželni zbor mu je v 5. seji dne 13. januarja 1896. dovolil izredno miloščino v znesku 300 K. Sedaj prosi Avgust Jak dodatne podpore in sicer zaradi tega, ker morajo od miloščine, ki se mu je priznala, živeti tri osebe, izmed katerih je osobito hči vedno bolna in za vsako delo nespo- sobna. Prosilec je sedaj 82 let star in finančni odsek je glede na dolgoletno in pohvalno službo- vanje prositelja in glede na rodbinske razmere nje- gove sklenil, priporočati, da se mu dovoli izvan- redna podpora na mesec 10 K. Zategadelj pred- lagam v imenu finančnega odseka:

„Deželni zbor skleni:
Avgustu Jaku, diurnistu v p., se počenši od 1. julija t. l. dovoli dosmrtna podpora mesečnih 10 K iz deželnega zaklada.“

Deželni glavar:

Želi kdo besede?
(Nihče se ne oglasi. — Niemand meldet sich.)

Ker ne prosim glasovati. Gospodje poslanci, ki pritrjujejo predlogu finančnega odseka, izvolijo obsedeti.
(Obvelja. — Angenommen.)
Sprejeto.

Prošnja:

e) gospodarskega odbora v Gorenjem Zemonu za podporo za popravo stu- denca;

e) des Vermögensverwaltnngsausschusses in Obersemon um Subvention für die Herstellung einer Quelle.

Poročevalec dr. Papež:

Gospodarski odsek vasi Zemon na Notran- skem v Ilirskem okraju prosi za podporo za po- pravo studenca oziroma prosijo podpore 2000 gld. za napravo vodovoda. Ta prošnja ni nič novega. Mi vidimo pri št. 87. § 3. letnega poročila, da je to že en zaostanek izmed 35 drugih zaostankov okraja Postojinskega in razvideti je samo iz te prošnje, da deželni inženir še ni bil na lici mesta, da bi po lastnem ogledu nabiral potrebnih podatkov. To je vsekako prvi pogoj, da se more pozneje ukreniti druga stopinja, ki je šele kasneje mogoča. Iz prošnje konštatujem, da je vas obsežna, da šteje 52 hiš, 325 prebivalcev, 300 glav goveje živine in 500 ovac in da je potrebna vode z ozirom na to, da je toliko prebivalcev in toliko živine v tistem kraju. Važna reč je tudi še ena, ki presega vse to. kar sem navedel, namreč to, da je vas na kraških fleh in to se je že večkrat sklenilo v poslednjih letih, da imajo prednost glede preskrbovanja s pitno vodo posebno kraška tla. To je uvaževal tudi finančni odsek, v katerega imenu predlagam:

„Deželni zbor skleni:
Z ozirom na to, da je vas Gorenji Zemon (okraj II. Bistrica) na Kraški pokrajini, kateri sploh primanjkuje pitna voda za človeka in živino ter da v tej vasi, ki obsega 52 hišnih številk, prebiva okolu 325 prebivalcev z okolu 300 glav goveje živine, 500 glav ovac, — se izroča prošnja gospodarskega odseka vasi Gorenji Zemon, okraj II. Bistrica, od 17. junija 1901 št. XCIII. priporočena od župan- stva Jablanica od istega dne, deželnemu odboru z naročilom, da po možnosti potrebno ukrene.“

Deželni glavar:

Želi kdo besede?
(Nihče se ne oglasi. — Niemand meldet sich.)

Ker ne, prosim glasovati. Gospodje poslanci, ki pritrjujejo predlogu finančnega odseka, izvolijo obsedeti.
(Obvelja. — Angenommen.)
Sprejeto.

Prošnja :

f) umirovljenega odgonskega sprevod- nika Matije Eppicha za zvišanje pokojnine;

f) des pensionierten Schubführers Ma- thias Eppich um Pensionserhöhung.

Poročevalec Modic:

Visoka zbornica! V imenu finančnega odseka čast mi je poročati o prošnji Matija Eppicha bivšega glavnega odgonskega sprevodnika. On, namreč, sedaj vživa 600 K letne miloščine, in prosi, da bi se mu zvišala na 700 K. Vtemeljuje svojo prošnjo pa s tem; ker pravi, da je 72 let star, da boleha že čez 5 let na neozdravljenem protinu, in, da vsled bolezni in hudih bolečin pre- bije skoro celo leto v postelji. V minuli zimi, pa da se mu je bolezen v toliko shujšala, da so mu udje otrpneli, da ga morajo drugi ljudje prekladati, in da ga morajo celo pitati.

