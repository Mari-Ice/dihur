

[[...]] [[Aplavz.]] [[... ...]] [[Himna.]] [[...]]Spoštovani gospod predsednik Republike Slovenije,
gospod Milan Kučan! Spoštovane kolegice in kolegi poslanci! Lepo vas
pozdravljam! Prvo sejo državnega zbora je sklical predsednik republike, gospod
Milan Kučan, ki bo zbor tudi nagovoril. V skladu z
drugim odstavkom 10. člena poslovnika državnega zbora prvo sejo novoizvoljenega
državnega zbora vodi najstarejši poslanec, dr. Jožef Bernik. Želim mu
uspešno delo.

Gospod predsednik, spoštovane poslanke in kolegi poslanci, gospe in gospodje!
Pričenjam prvo sejo Državnega zbora Republike Slovenije, ki jo je
na podlagi tretjega odstavka 81. člena ustave republike sklical predsednik
Republike Slovenije. Predsednik republike, gospod Milan Kučan, je prisoten na
seji in ga lepo pozdravljam ter mu dajem besedo. Izvolite
gospod predsednik!

Spoštovani gospod predsedujoči, spoštovane poslanke in poslanci, predsednik vlade, ministri,
ekscelence, gospe in gospodje! Ustava mi je dodelila pravico in
naložila častno dolžnost, da skličem konstitutivno sejo državnega zbora, konstitutivno
sejo 4. sklica slovenskega parlamenta po prvih demokratičnih večstrankarskih volitvah
in tretjega po osamosvojitvi države. Spoštovane poslanke in poslanci! Volilke
in volilci so vas izbrali po svobodni presoji programov in
videnj prihodnosti naše države, ter načinu opravljanja z njo, kakor
so jih ponujale politične stranke, ki so vas kandidirale, pa
tudi na podlagi vaših osebnih predstavitev. Vaši politični modrosti so
za štiri leta prepustili odločitve, ki bodo določale vsebino in
kakovost življenja ljudi v Sloveniji, pa tudi njeno veljavo, ugled
in umestitev v mednarodnem prostoru. Tako kot ves čas doslej,
vse od priprave na plebiscit, s katerim so državljanke in
državljani odločili, da bo Slovenija samostojna država, verjamejo, da boste
izpolnjevali njihova pričakovanja. Slovenska država in volilci so zreli. Imajo
spomin, znajo izreči priznanje in tudi umakniti podporo, ko presojajo
volilne obljube in njihovo izpolnitev. Skrbno bodo spremljali vaše delo.
Naša država je po skoraj 9-ih letih samostojnega življenja stabilna
in demokratična. Za to so veliko dobrega storili tudi poslanke
in poslanci prejšnjih sklicev. Temelji države, položeni s plebiscitom za
samostojno Slovenijo, so trdni, cilji in smer razvoja države so
jasni in trajno zavezujejo vse rodove upravljalcev slovenske države. Skupna
dolžnost vseh je varovati človekove politične, gospodarske in socialne pravice
in pritegniti čim več ljudi k soodločanju in k sodelovanju
pri pripravljanju odločitev, ki so pomembne za vse. Skupna je
dolžnost, delovati tako, da bo Slovenija kmalu na novi postaji
svojega potovanja v prihodnost, v Evropski uniji in v Nato.
Utemeljeno je pričakovati, da bo prav na vas, na poslance
tega sklica, padla odgovornost, da odločite o umestitvi Slovenije v
Evropsko unijo in s tem določite prihodnost Slovenije in slovenstva.
Pred tem dejanjem pa bo pred vami in pred vso
državo še nekaj zelo pomembnih odločitev, ki bodo dale končno
in celovito podobo Slovenije, kakršna ustreza življenju vobetajoči skupnosti, s
katero si evropske države in narodi zagotavljajo mir in varnost
ter s tem temeljne pogoje za stabilni razvoj, sodelovanje, solidarnost
in spoštovanje človekovega dostojanstva in pravic, ki temeljijo na vrednotah
evropskega, civilizacijskega, demokratičnega in humanističnega izročila. O vstopu Slovenije bo
odločala naša usposobljenost za ustvarjalno in odgovorno življenje v tej
ugledni družbi miru, blaginje in demokracije. Odločali bodo tisti, ki
nas bodo kot uspešno in odgovorno državo sprejemali medse. Vredno
se je potruditi za njihovo razumevanje in
